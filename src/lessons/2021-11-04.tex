%
% Lezione del 4 Novembre 2021
%

\section{Spazi di Hilbert complessi}

\textbf{Definizione.}
Sia $H$ una spazio vettoriale su $\C$ con prodotto hermitiano $\langle\curry; \curry\rangle$, ovvero tale che
\begin{itemize}
	\item $\langle \curry; \curry \rangle$ è lineare nella prima variabile
	\item $\langle x; x' \rangle = \overline{\langle x', x \rangle}$ ovvero è antilineare nella seconda variabile.
	\item $\langle x; x \rangle \geq 0$ per ogni $x$ e vale $0$ se e solo se $x = 0$.
\end{itemize}

Analogamente si pone $\norm{x} \coloneqq \sqrt{\langle x; x \rangle}$. C'è un'identità di polarizzazione ma è leggermente diversa dalla versione reale.

\textbf{Definizione.} $H$ si dice di Hilbert se è \textbf{completo}.

\textbf{Esempio.}
Su $L^2(X; \C)$ si mette il prodotto scalare dato da
$$
\langle u; v \rangle \coloneqq \int_X u \cdot \overline v \dd \mu.
$$

\textbf{Teorema.} (della base di Hilbert per spazi complessi)
Dato $\mathcal F = \{ e_n \}$ sistema ortonormale in $H$ e $x \in H$ allora per ogni $n$ si pone\footnote{E non $\langle e_n; x \rangle$!}
$$
x_n = \langle x; e_n \rangle
$$
Vale anche l'identità di Parseval $\norm{x^2} = \sum |x_n|^2$ dove $|\curry|$ è il modulo di un numero complesso, in particolare nella versione con prodotto scalare diventa
$$
\langle x, x' \rangle = \sum_n x_n \overline{x_n'}.
$$


\chapter{Serie di Fourier}

Lo scopo della serie di Fourier (complessa) è di rappresentare una funzione $f \colon [-\pi, \pi] \to \C$ (o più in generale una funzione $f \colon \R \to \C$ $2\pi$-periodica) come
$$
f(x) = \sum_{n=-\infty}^\infty c_n e^{i n x}
$$
In particolare, chiamiamo i coefficienti $c_n$ \textbf{coefficienti di Fourier} di $f(x)$ e tutta l'espressione a destra \textbf{serie di Fourier} di $f(x)$.

\textbf{Motivazione.}
La rappresentazione in serie di Fourier serve ad esempio a risolvere certe equazioni alle derivate parziali ed è anche utilizzata per la ``compressione dati''.

\textbf{Problemi.}
\begin{itemize}
	\item Come si trovano (se esistono) i coefficienti di Fourier?
	\item Ed in che senso la serie converge?
\end{itemize}

\textbf{Osservazione.}
La serie appena vista è indicizzata da $-\infty$ a $+\infty$, più avanti vedremo che la definizione esatta non sarà importante ma per ora usiamo la definizione
$$
\sum_{n=-\infty}^\infty a_n \coloneqq \lim_{N \to +\infty} \sum_{n = -N}^N a_n
$$
ed ogni tanto scriveremo anche $\ds \sum_{n \in \Z} a_n$ per brevità.

\textbf{Teorema 1.}
L'insieme $\ds\mathcal F = \left\{ e_n(x) \coloneqq \frac{e^{inx}}{\sqrt{2\pi}} \right\}$ è una base ortonormale di $L^2([-\pi, \pi]; \C)$.

Da cui \textit{formalmente} segue che
$$
\begin{aligned}
	f(x) 
	&= \sum_{n \in \Z} \langle f; e_n \rangle \cdot e_n
	= \sum_{n \in \Z} \left( \int_{-\pi}^\pi f(t) \overline{\frac{e^{int}}{\sqrt{2\pi}}} \dd t \right) \frac{e^{inx}}{\sqrt{2\pi}} \\
	&= \sum_{n \in \Z} \, \underbrace{\frac{1}{2\pi} \left( \int_{-\pi}^\pi f(t) e^{-int} \dd t \right)}_{c_n} \, e^{inx}
\end{aligned}
$$

\textbf{Definizione.}
Data $f \in L^2([-\pi, \pi]; \C)$ i coefficienti di Fourier di $f$ sono
$$
	c_n = c_n(f) \coloneqq \frac{1}{2\pi} \int_{-\pi}^\pi f(x) e^{-inx} \dd x.
$$
Notiamo in particolare che è anche ben definito anche per $f \in L^1$ (anche se per ora non ci dice molto in quanto $L^1$ non è uno spazio di Hilbert).

\textbf{Corollario.}
Per ogni $f \in L^2([-\pi, \pi]; \C)$ abbiamo
\begin{enumerate}
	\item \label{item:4nov2021_cor1_1} 
		La serie $\ds \sum_{n \in \Z} c_n e^{inx}$ converge a $f$ in $L^2$.

	\item Vale l'identità di Parseval
		$$
		\norm{f}_2^2 = 2 \pi \sum_{n \in \Z} |c_n|^2
		\qquad
		\qquad
		\langle f, g \rangle = 2\pi \sum_{n \in \Z} c_n(f) \overline{c_n(g)}
		$$
\end{enumerate}

\textbf{Osservazione.}
Usando la \ref{item:4nov2021_cor1_1} ed il fatto che la convergenza in $L^2$ implica la convergenza quasi ovunque a meno di sottosuccessioni otteniamo che $\forall f \; \exists N_n \uparrow \infty$ tale che
$$
\sum_{n = -N_k}^{N_k} c_n e^{inx} \xrightarrow{\;\;k\;\;} f(x) \qquad \foralmostall x \in [-\pi, \pi]
$$

In particolare nel 1966 Carleson ha dimostrato che in realtà vale proprio
$$
\sum_{n = -N}^N c_n e^{inx} \xrightarrow{\;\;N\;\;} f(x) \qquad \foralmostall x
$$

\textbf{Dimostrazione Teorema~1.}
Vogliamo vedere che
\begin{enumerate}
	\item $\mathcal F$ è un sistema ortonormale.

		\textit{Dimostrazione.}
		Basta calcolare $\langle e_n; e_m \rangle$ per ogni $n, m \in \Z$
		$$
		\langle e_n; e_m \rangle
		= \int_{-\pi}^\pi \frac{e^{inx}}{\sqrt{2\pi}} \cdot \overline{\frac{e^{inx}}{\sqrt{2\pi}}} \dd x
		=
		\begin{cases}
			\ds \frac{1}{2\pi} \int_{-\pi}^\pi 1 \dd x = 1 & \text{se } n = m \\[15pt]
			\ds \frac{1}{2\pi} \left[ \frac{e^{i(n - m)x}}{i(n - m)} \right]_{-\pi}^\pi = 0& \text{se } n \neq m \\
		\end{cases}
		$$

	\item $\mathcal F$ è completo

		Questo punto richiede il teorema di Stone-Weierstrass che enunciamo.

		\textbf{Teorema di Stone-Weierstrass.}
		Sia $K$ uno spazio compatto e $T_2$ (essenzialmente è uno spazio metrico compatto) e siano $C(K)$ le funzioni continue reali su $K$, mentre $C(K; \C)$ le funzioni continue complesse su $K$ (con la norma del $\sup$).

		Dato $\mathcal A \subset C(K)$ diciamo che è una \textbf{sottoalgebra} se è uno spazio vettoriale e chiuso rispetto al prodotto e diciamo che \textbf{separa i punti} se $\forall x_1, x_2 \in K$ con $x_1 \neq x_2$ allora $\exists f \in \mathcal A$ tale che $f(x_1) \neq f(x_2)$.
		\begin{itemize}
			\item \textit{Caso reale:}
			se $\mathcal A$ è una sottoalgebra di $C(K)$ che separa i punti e contiene le costanti allora $\overline{\mathcal A} = C(K)$.
			
			\item \textit{Caso complesso:}
			se $\mathcal A$ è una sottoalgebra di $C(K; \C)$ che separa i punti, contiene le costanti e \textit{chiusa per coniugio} allora $\overline{\mathcal A} = C(K; \C)$.
			
		\end{itemize}

		\textbf{Osservazioni.}
		\begin{itemize}
			\item Se $K = [0, 1]$, $\mathcal A = \text{``polinomi reali''} \implies \overline{\mathcal A} = C(K; \C)$.
			
			\item L'ipotesi di separare i punti è necessaria, se ad esempio $\exists x_1, x_2$ tali che $x_1 \neq x_2$ e per ogni $f$ abbiamo $f(x_1) = f(x_2)$ allora varrà analogamente anche per ogni funzione nella chiusura ma le funzioni continue separano i punti.

			\item È anche necessario che $\mathcal A \supset \text{``costanti''}$, ad esempio dato $x_0 \in K$ ed $\mathcal A \coloneqq \{ f \in C(K) \mid f(x_0) = 0 \}$ abbiamo che $\overline{\mathcal A} = \mathcal A \subsetneq C(K)$.

			\item Anche la chiusura per coniugio è necessaria, infatti ad esempio preso $K = \{ z \in \C \mid |z| \leq 1 \}$, $\mathcal A = \text{``polinomi complessi''}$, $\mathcal A$ separa i punti e contiene le costanti però $\overline{\mathcal A}$ sono solo le funzioni olomorfe su $K$.
		\end{itemize}

		In particolare vorremmo applicare questo teorema alle funzioni $2\pi$-periodiche ristrette a $[-\pi, \pi]$ che però non verificano la separazione dei punti in quanto per la periodicità $f(-\pi) = f(\pi)$. Nel seguente corollario vediamo come possiamo estendere leggermente il teorema passando ai quozienti topologici.

		\textbf{Corollario.}
		Sia $\mathcal A$ una sottoalgebra di $C(K)$ (o analogamente per $C(K; \C)$) che contiene le costanti (e nel caso complesso anche chiusa per coniugio) e definiamo la seguente relazione di equivalenza $x_1 \sim x_2$ se $f(x_1) = f(x_2)$ per ogni $f \in \mathcal A$ allora 
		$$
		\overline{\mathcal A} = \{ f \in C(K) \mid x_1 \sim x_2 \Rightarrow f(x_1) = f(x_2) \}
		$$
		\begin{minipage}{\textwidth - 2.5em}
		\parskip 1ex
		\setlength{\parindent}{0pt}

		\begin{wrapfigure}{r}{100pt}
			\centering
			\vspace{-1.5\baselineskip}
			\begin{tikzcd}
				K \ar[r, "g"] \ar[d, "\pi"] & \C \\
				\sfrac{K}{\sim} \ar[ru, dashed, swap, "\tilde g"]
			\end{tikzcd}
			\vspace{-1.5\baselineskip}
		\end{wrapfigure}
		
		\textbf{Dimostrazione Corollario.}
		Diciamo $X \coloneqq \{ f \in C(K) \mid x_1 \sim x_2 \Rightarrow f(x_1) = f(x_2) \}$ allora applichiamo	il teorema di Stone-Weierstrass a $\sfrac{K}{\sim}$, è chiaro che $\overline{\mathcal A} \subset X$, vediamo che $X \subset \overline{\mathcal A}$. 

		Data $g \in X$ troviamo $g_n \in \mathcal A$ tale che $g_n \to g$ uniformemente allora $\exists \tilde g \colon \sfrac{K}{\sim} \to \C$ tale che $g = \tilde g \compose \pi$, consideriamo $\mathcal A = \{ \tilde f \mid f \in \mathcal A \}$ che è una sottoalgebra di $C(\overline{\sfrac{K}{\sim}}; \C)$ che separa i punti, etc. 
		\qed
		\end{minipage}

		Torniamo alla dimostrazione della completezza di $\mathcal F$, $K = [-\pi, \pi]$ e consideriamo
		$$
		\mathcal A = \spn_\C(\mathcal F) = \left\{ \sum_{n \in \Z} c_n e^{inx} \right\} = \{ p(e^{inx}) \mid p \text{ polinomio a esponenti interi} \}
		$$
		segue che $\mathcal A$ è una sottoalgebra, separa i punti di $K$ tranne $-\pi$ e $\pi$ ed è chiuso per coniugio.

		Per il corollario\footnote{Notiamo che la topologia su $\mathcal A$ è quella data dalla norma del $\sup$ delle funzioni continue quindi la chiusura è rispetto a tale norma e la indichiamo con $\overline{\mathcal A}^{\,C}$.} $\overline{\mathcal A}^{\,C} = \{ f \in C([-\pi, \pi]; \C) \mid f(-\pi) = f(\pi) \}$. Se invece facciamo la chiusura rispetto ad $L^2$ abbiamo che 
		$$
		\overline{\mathcal A}^{\,L^2} \supseteq \{ f \in C([-\pi, \pi]; \C) \mid f(-\pi) = f(\pi) \}
		$$
		in quanto la convergenza uniforme implica la convergenza in $L^2$ per spazi di misura finita.

		Inoltre $\overline{\mathcal A}^{\,L^2} \supseteq \{ f \in C([-\pi, \pi]; \C) \}$, data $f \in C([-\pi, \pi]; \C)$ la approssimiamo in $L^2$ con $f_n = f \cdot \varphi_n$, dove le $\varphi_n$ sono tali che $\varphi_n(-\pi) = \varphi_n(\pi) = 0$, $\varphi_n = 1$ su $[1/n - \pi, \pi - 1/n]$ e interpolata linearmente nell'intervallo rimanete.

		[TODO: Disegnino delle $\varphi_n$]

		Infine poiché le funzioni continue sono dense in $L^2$ rispetto alla sua norma segue che $\overline{\mathcal A}^{L^2} = L^2$.

\end{enumerate}

